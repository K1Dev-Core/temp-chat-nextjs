{
  "messages": [],
  "onlineUsers": [
    {
      "userId": "user_1756388550467_v895te6z8",
      "username": "Mac285",
      "lastSeen": 1756388585746,
      "joinedAt": 1756388550810
    }
  ],
  "notes": [
    {
      "title": "Thailand Cyber Top Talent 2025...",
      "content": "Thailand Cyber Top Talent 2025\n\nการแข่งขันด้านความมั่นคงปลอดภัยไซเบอร์ของประเทศไทย จัดขึ้นโดยความร่วมมือระหว่างสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) และบริษัท หัวเว่ย เทคโนโลยี่ (ประเทศไทย) จำกัด โดยมีวัตถุประสงค์สำคัญเพื่อพัฒนาทักษะ ความรู้ และประสบการณ์ของเยาวชน และประชาชนทั่วไปในสาขาความมั่นคงปลอดภัยไซเบอร์ ทั้งนี้ กลุ่มเป้าหมายของการแข่งขันครอบคลุมนักเรียน นิสิต นักศึกษา และประชาชนทั่วไปที่มีความสนใจในด้านดังกล่าว การแข่งขันครั้งนี้มิได้เป็นเพียงเวทีเพื่อวัดระดับความสามารถเท่านั้น แต่ยังเป็นกลไกสำคัญในการสร้างและพัฒนากำลังคนที่มีศักยภาพในสาขาความมั่นคงปลอดภัยไซเบอร์ ซึ่งสอดคล้องกับความต้องการของตลาดแรงงานในยุคดิจิทัล ทั้งนี้ การเข้าร่วมกิจกรรมจะช่วยให้ผู้เข้าแข่งขันได้รับประสบการณ์ตรงจากโจทย์ที่จำลองสถานการณ์จริง เสริมสร้างทักษะการคิดวิเคราะห์ การทำงานเป็นทีม และการแก้ไขปัญหาเชิงเทคนิค ซึ่งล้วนเป็นทักษะที่จำเป็นต่อการประกอบอาชีพในอุตสาหกรรมความมั่นคงปลอดภัยไซเบอร์ นอกจากการพัฒนาศักยภาพบุคลากรแล้ว การแข่งขันยังมีบทบาทในการยกระดับความตระหนักรู้เกี่ยวกับภัยคุกคามทางไซเบอร์ในวงกว้าง ทั้งในระดับบุคคลและสังคม ช่วยให้ประชาชนตระหนักถึงความสำคัญของการปกป้องข้อมูลและระบบสารสนเทศจากความเสี่ยงที่อาจเกิดขึ้น\n\nผู้ที่ได้รับรางวัลชนะเลิศจากการแข่งขันในครั้งนี้ จะได้รับโอกาสเป็นตัวแทนประเทศไทยเข้าร่วมการแข่งขัน Cyber SEA Game 2025 ซึ่งเป็นเวทีระดับภูมิภาคที่รวบรวมผู้เชี่ยวชาญและผู้มีความสามารถด้านความมั่นคงปลอดภัยไซเบอร์จากหลายประเทศในภูมิภาคเอเชียตะวันออกเฉียงใต้ นับเป็นโอกาสสำคัญในการแสดงศักยภาพของประเทศไทยบนเวทีสากล และส่งเสริมภาพลักษณ์ด้านการพัฒนาทรัพยากรมนุษย์ในสาขาความมั่นคงปลอดภัยไซเบอร์ของประเทศให้เป็นที่ประจักษ์ในระดับนานาชาติ\n\nคุณสมบัติของผู้เข้าร่วมการแข่งขัน\n\nเป็นนักเรียนระดับมัธยมศึกษาตอนต้น ตอนปลาย หรือเทียบเท่า สังกัดโรงเรียนหรือสถาบันในประเทศไทย โดยต้องแนบบัตรนักเรียนเป็นหลักฐานประกอบการสมัคร\n• เป็นนักศึกษาในระดับอุดมศึกษา หรือเทียบเท่า สังกัดมหาวิทยาลัยหรือสถาบันในประเทศไทย อายุไม่เกิน 30 ปีบริบูรณ์ ณ วันที่ลงทะเบียนสมัคร โดยต้องแนบบัตรนิสิตหรือนักศึกษาเป็นหลักฐานประกอบการสมัคร\n• เป็นหน่วยงาน CII หน่วยงานภาครัฐ ภาคเอกชน และประชาชนทั่วไปสัญชาติไทย\n• รับสมัครเป็นทีม ทีมละไม่เกิน 3 คน กรณีระดับมัธยมศึกษา และระดับอุดมศึกษา สมาชิกมาจากต่างโรงเรียน ต่างมหาวิทยาลัย หรือต่างสถาบันต้องอยู่ภูมิภาคเดียวกัน\n• ผู้สมัคร 1 คน สามารถเข้าร่วมเป็นสมาชิกได้เพียง 1 ทีมเท่านั้น\n• ชื่อทีมต้องมีความเหมาะสม ไม่หยาบคาย สามารถเผยแพร่สู่สาธารณะได้\n• ผู้เข้าร่วมการแข่งขันต้องมีคุณสมบัติตรงตามข้อกำหนด หากคณะกรรมการพบว่ามีผู้เข้าแข่งขันทำผิดข้อกำหนดหรือกติกาใด ๆ ระหว่างการแข่งขัน คณะกรรมการขอสงวนสิทธิ์ตัดสิทธิ์การเข้าร่วมแข่งขันของทีมดังกล่าว และการตัดสินของคณะกรรมการถือเป็นที่สิ้นสุด\n• เปิดรับสมัคร ตั้งแต่วันนี้ถึง 15 สิงหาคม 2568 ขยายเวลารับสมัครถึง 23 สิหาคม 2568 \n\nรูปแบบและกติกาการแข่งขัน\n\nการแข่งขันจะแบ่งเป็น 3 ระดับ\n\nระดับมัธยมศึกษา เป็นนักเรียนระดับมัธยมศึกษาตอนต้น ตอนปลาย หรือเทียบเท่า สังกัดโรงเรียนหรือสถาบันในประเทศไทย\n\nระดับอุดมศึกษา เป็นนักศึกษาในระดับอุดมศึกษา หรือเทียบเท่า สังกัดมหาวิทยาลัยหรือสถาบันในประเทศไทย อายุไม่เกิน 30 ปีบริบูรณ์ ณ วันที่ลงทะเบียนสมัคร\n\nระดับประชาชนทั่วไป เป็นหน่วยงาน CII หน่วยงานภาครัฐ ภาคเอกชน และประชาชนทั่วไปสัญชาติไทย\n\nรูปแบบการแข่งขัน แบ่งเป็น 2 รอบ\n\nรอบที่ 1 รอบคัดเลือก เป็นการแข่ง Capture the Flag ในรูปแบบ Jeopardy คือผู้เข้าแข่งขันสามารถเลือกโจทย์ในหัวข้อใดทำก่อนก็ได้ คะแนนของโจทย์แต่ละหัวข้อจะไม่เท่ากัน ขึ้นอยู่กับระดับความยากง่ายของโจทย์\nรอบที่ 2 รอบชิงชนะเลิศ เป็นการแข่ง Capture the Flag ในรูปแบบ Attack the virtual World คือผู้เข้าแข่งขันต้องหาคำตอบจากเครื่องแม่ข่าย เครื่องผู้ใช้งาน และอุปกรณ์เครือข่ายต่าง ๆ ที่อยู่ในระบบจำลอง ด้วยการโจมตีจากภายนอก และต้องหาคำตอบจากร่องลอยในเครื่องแม่ข่ายที่ถูกโจมตี\n🏆 รางวัลการแข่งขัน\n\nเงินรางวัลรวมกว่า 521,000 บาท\n\nระดับประชาชนทั่วไป เป็นเงิน 201,000 บาท\n🥇 ชนะเลิศอันดับ 1 เงินรางวัล 100,000 บาท\n🥈 ชนะเลิศอันดับ 2 เงินรางวัล  50,000 บาท\n🥉 ชนะเลิศอันดับ 3 เงินรางวัล  30,000 บาท\n🏅 รางวัลชมเชยสำหรับทีมที่ผ่านเข้าสู่รอบชิงชนะเลิศ ทีมละ 3,000 บาท\nระดับอุดมศึกษา เป็นเงิน 171,000 บาท\n🥇 ชนะเลิศอันดับ 1 เงินรางวัล  90,000 บาท\n🥈 ชนะเลิศอันดับ 2 เงินรางวัล  40,000 บาท\n🥉 ชนะเลิศอันดับ 3 เงินรางวัล  20,000 บาท\n🏅 รางวัลชมเชยสำหรับทีมที่ผ่านเข้าสู่รอบชิงชนะเลิศ ทีมละ 3,000 บาท\nระดับมัธยมศึกษา เป็นเงิน 149,000 บาท\n🥇 ชนะเลิศอันดับ 1 เงินรางวัล 80,000 บาท\n🥈 ชนะเลิศอันดับ 2 เงินรางวัล 30,000 บาท\n🥉 ชนะเลิศอันดับ 3 เงินรางวัล 18,000 บาท\n🏅 รางวัลชมเชยสำหรับทีมที่ผ่านเข้าสู่รอบชิงชนะเลิศ ทีมละ 3,000 บาท\nรายละเอียดกติกาการแข่งขัน\n\nรอบคัดเลือก\n\nเป็นการแข่ง Capture the Flag ในรูปแบบ Jeopardy คือผู้เข้าแข่งขันสามารถเลือกโจทย์ในหัวข้อใดทำก่อนก็ได้ คะแนนของโจทย์แต่ละหัวข้อจะไม่เท่ากัน ขึ้นอยู่กับระดับความยากง่ายของโจทย์ ในรูปแบบออนไลน์ โดยมีหัวข้อต่าง ๆ ดังนี้\n\n➢ Web Application\n➢ Digital Forensic\n➢ Reverse Engineering & Pwnable\n➢ Network Security\n➢ Mobile Security\n➢ Programming\n➢ Cryptography\n\nระยะเวลาการแข่งขัน : วันเสาร์ที่ 30 สิงหาคม 2568 เวลา 09:00 – 16:00 น. (รวมเวลา 7 ชั่วโมง) \n\nเกณฑ์การคัดเลือก : คัดเลือกจากทีมที่ทำคะแนนได้สูงสุดและส่งคำตอบเร็วที่สุดจะได้ผ่านเข้าสู่รอบต่อไป\nระดับมัธยมศึกษา ผ่านเข้ารอบชิงชนะเลิศ 10 ทีม\nระดับอุดมศึกษา ผ่านเข้ารอบชิงชนะเลิศ 10 ทีม\nโดยกำหนดโควตาในในการเข้ารอบแบ่งตามภูมิภาคไว้ดังนี้ (อ้างอิงจากที่ตั้งโรงเรียน หรือมหาวิทยาลัย) ตรวจสอบข้อมูลการแบ่งจังหวัดตามภูมิภาค คลิก!\n\n➢ กทม. 2 ทีม\n➢ ภาคกลางและภาคตะวันออกยกเว้น กทม. 2 ทีม\n➢ ภาคเหนือ 2 ทีม\n➢ ภาคตะวันออกเฉียงเหนือ 2 ทีม\n➢ ภาคใต้ 2 ทีม\n\nระดับประชาชนทั่วไปไม่กำหนดภูมิภาค จำนวน 10 ทีม\n\nรวมจำนวนทีมทั้ง 3 ระดับ ที่จะผ่านเข้ารอบทั้งสิ้น 30 ทีม\n\nประกาศผลรอบคัดเลือก : –\n\nรอบชิงชนะเลิศ\n\nเป็นการแข่งขัน CTF Jeopardy ในรูปแบบ Attack the virtual World โดยผู้เข้าแข่งขันต้องหาคำตอบจากเครื่องแม่ข่าย เครื่องผู้ใช้งาน และอุปกรณ์เครือข่ายต่าง ๆ ที่อยู่ในระบบจำลอง ด้วยการโจมตีจากภายนอก และต้องหาคำตอบจากร่องลอยในเครื่องแม่ข่ายที่ถูกโจมตี",
      "category": "General",
      "tags": [
        "Web Application"
      ],
      "links": [],
      "author": "Mac99",
      "id": "zhhz6eky5",
      "createdAt": 1756388457121,
      "updatedAt": 1756388457121
    }
  ]
}